
Top trumps je preprosta igra s posebnimi kartami za 2 igralca. V naši verziji so
tema kart nogometaši. Povzeti so po računalniški igri FIFA 19, natančneje 
po Ultimate Team karticah (od tod tudi ime igre). Vsaka kartica predstavlja
svojega nogometaša. Vsebuje nekaj njegovih podatkov (npr. ime, klub, državljanstvo...),
splošno oceno od 1 do 99 ter ter nekaj ocen različnih aspektov njihove igre (npr. 
podajanje, streljane, hitrost). Ob pričetku igre se med oba igralca razdeli
enako število naključnih kart. Vsak igralec iz svojega kupa izvleče karto.
Igralec na potezi nato izbere kategorijo. Kategorijo izberete tako, da vnesete 
njeno zaporedno številko. Priporočamo, da izbirate kategorijo,
v kateri je igralec čim boljši, saj imate tako večje možnosti za zmago. 
Vaš in nasprotnikov igralec se nato v tej kategoriji primerjata, zmagovalec
pa na koncu pobere obe karti in jih doda v svoj kupček kart. Igra se konča, ko 
eden od igralcev pobere vse nasprotnikove karte in tako postane zmagovalec.

Vratarjeve kartice vsebujejo druge atribute, saj streljanja na gol v svoji igri 
ne potrebujejo, so pa te vrednosti nadomeščene z ocenami drugih področij (npr.
refleksi, spretnost z rokami, itd.). V primeru spopada med vratarjem in zunanjim 
igralcem, se primerjajo vrednosti, ki so na kartici iz FIFA Ultimate Team na enaki 
lokaciji. Če vas zanima katere vrednosti se primerjajo, si lahko pogledate nekaj 
primerov kartic v mapi Slike.
